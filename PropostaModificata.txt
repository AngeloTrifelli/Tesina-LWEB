Hotel Sapienza 

Hotel che offre i suoi servizi mediante un sito web

Viene messa a disposizione una pagina home mediante la quale verranno visualizzate delle informazioni generali relative all'hotel
ed una serie di FAQs e di recensioni. 

Le recensioni vengono scritte dai clienti dell'hotel e ciascuna di essa è composta da un voto, una categoria, un testo ed eventuali
commenti di risposta (che vengono anch'essi scritti dai clienti dell'hotel). In particolare, ogni commento potrà avere a sua volta
altri commenti di risposta. Inoltre, per ogni recensione e commento un cliente può assegnare due tipologie di giudizi:
	- Apprezzamento per l'utilità della recensione/commento (voto da 1 a 5)
	- Accordo con il contenuto (voto da 1 a 3)
	
La categoria di una recensione può riguardare:
	- Hotel nel suo complesso
	- Stanza
	- Servizi
	
Queste tre categorie possono essere ampliate da un utente amministratore (eventualmente anche disattivando una categoria). Un cliente può
giudicare una recensione solo se la sua categoria corrisponde a servizi effettivamente usati dall'utente.


Un utente può prenotare un soggiorno presso l'hotel specificando:
	- Data di arrivo e di partenza 
	- Tipo di camera 
	- Le sue generalità (nome, cognome, data di nascita, codice fiscale, indirizzo, telefono, email )
	
Dopo che un utente ha prenotato una camera gli verranno assegnate delle credenziali personali (username e password) mediante le quali potrà 
effettuare il completamento della registrazione e l'accesso al sito dell'hotel.

Eventualmente, un utente può registrarsi prima di fare la prima prenotazione (e dunque effettuare una prenotazione più velocemente senza 
la necessità di dover inserire i propri dati personali).

Un cliente dell'hotel che ha effettuato il login potrà usufruire del ristorante dell'hotel (mediante la visualizzazione del menù ed eventualmente
la prenotazione di un tavolo o di un pasto in camera) oppure di una serie di attività che l'hotel mette a disposizione.

La prenotazione di un tavolo avviene mediante la specifica di una data, dell'orario di prenotazione e della locazione del tavolo. Il servizio
in camera può contenere anche delle richieste specifiche (sul servizio in generale oppure su un particolare piatto).

Ciascuna attività è presentata mediante il suo nome, una breve descrizione, un'immagine, l'orario di apertura e di chiusura e dal suo 
prezzo orario (alcune attività possono essere anche fornite gratuitamente ad i clienti). La prenotazione di un'attività avviene mediante
l'inserimento di una data e dell'ora di inizio e di fine prenotazione.


Esiste un altro tipo di interazione chiamato: "domanda".
Un cliente potrebbe fare una domanda in una qualsiasi categoria e ricevere una risposta. La concierge poi potrebbe elevare una domanda e 
la risposta migliore (o una risposta scritta dalla concierge stessa) a FAQ.
	- In questo modo le FAQ verrebbero direttamente da domande reali.
	- La concierge avrà comunque la possibilità di inserire FAQ a proprio piacimento.
	

Crediti: ogni cliente riceve un certo ammontare di crediti dopo la conclusione di un soggiorno (pagato).
In base ad i giudizi ottenuti dalle proprie recensioni e commenti, il cliente riceve periodicamente dei crediti
	- Questi crediti possono essere usati per integrare il pagamento da parte del cliente (i pagamenti dunque avvengono usando sia denaro
	  che crediti in base alle scelte del cliente).
	
	
	

Tipologie di utenti che possono usufruire del sito:

1) Visitatore (utente non autenticato/non registrato)
	- Visualizza le informazioni relative all'hotel reperibili dalla pagina home (comprese le FAQs e le recensioni)
	- Prenota un soggiorno presso l'hotel
	- Effettua la registrazione (nel caso in cui non sia già registrato nel sito)
	- Effettua il login (nel caso in cui è già cliente dell'hotel e dunque dispone di credenziali)
	
	
2) Cliente (utente autenticato)
	- Visualizza e modifica le proprie informazioni personali
	- Visualizza il menù del ristorante e tutte le attività che vengono messe a disposizione
	- Effettua un pagamento mediante denaro e/o crediti
	- Prenota un tavolo, un servizio in camera oppure una specifica attività 
	- Può inserire una recensione 
	- Commenta delle recensioni già esistenti oppure inserisce un commento di risposta ad un altro commento
	- Esprime una valutazione sulle recensioni a cui è abilitato
	- Esprime una valutazione sui commenti a cui è abilitato
	- Inserisce una domanda oppure risponde ad una domanda già esistente
	- Visualizza le proprie prenotazioni
	- Annulla una prenotazione effettuata
	
	
3) Concierge
	- Crea e modifica il menù del ristorante 
	- Modifica gli orari del ristorante
	- Modifica le informazioni relative ad una specifica attività (descrizione, immagine, orari, prezzo)
	- Visualizza/modifica/cancella le prenotazioni di uno specifico cliente 
	- Eleva una particolare domanda ed una specifica risposta a FAQ
	- Inserisce una nuova domanda come FAQ con la relativa risposta
	
	
4) Admin
	- Può fare tutto quello che può fare la concierge
	- Inserisce una nuova categoria per le recensioni/domande 
	- Disattiva una specifica categoria per le recensioni/domande
	- Approva il pagamento di un cliente
	- Visualizza tutti i clienti attuali e modifica i loro dati 
	
	
	

	